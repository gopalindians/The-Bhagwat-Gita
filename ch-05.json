[
    {
        "hn": "अर्जुन उवाच |\nसंन्यासं कर्मणां कृष्ण पुनर्योगं च शंससि |\nयच्छ्रेय एतयोरेकं तन्मे ब्रूहि सुनिश्चितम् ||५-१||\n",
        "en": "arjuna uvāca .\nsaṃnyāsaṃ karmaṇāṃ kṛṣṇa punaryogaṃ ca śaṃsasi .\nyacchreya etayorekaṃ tanme brūhi suniścitam ..5-1..\n",
        "desc": "Arjuna said:\n1. Renunciation-of-actions, O Krishna, You praise and again YOGA --- performance-of- actions. Tell me conclusively that which is the better of the two.\n"
    },
    {
        "hn": "श्रीभगवानुवाच |\nसंन्यासः कर्मयोगश्च निःश्रेयसकरावुभौ |\nतयोस्तु कर्मसंन्यासात्कर्मयोगो विशिष्यते ||५-२||\n",
        "en": "śrībhagavānuvāca .\nsaṃnyāsaḥ karmayogaśca niḥśreyasakarāvubhau .\ntayostu karmasaṃnyāsātkarmayogo viśiṣyate ..5-2..\n",
        "desc": "The Blessed Lord said:\n2. Renunciation of action and YOGA -of-action both lead to the highest bliss; but of the two , YOGA -of-action is superior to the renunciation-of-action.\n"
    },
    {
        "hn": "ज्ञेयः स नित्यसंन्यासी यो न द्वेष्टि न काङ्क्षति |\nनिर्द्वन्द्वो हि महाबाहो सुखं बन्धात्प्रमुच्यते ||५-३||\n",
        "en": "jñeyaḥ sa nityasaṃnyāsī yo na dveṣṭi na kāṅkṣati .\nnirdvandvo hi mahābāho sukhaṃ bandhātpramucyate ..5-3..\n",
        "desc": "3. He should be known as a perpetual SAMNYASI who neither hates nor desires; for, free from the pairs-of-opposites, O Mighty-armed, he is easily set free from bondage.\n"
    },
    {
        "hn": "साङ्ख्ययोगौ पृथग्बालाः प्रवदन्ति न पण्डिताः |\nएकमप्यास्थितः सम्यगुभयोर्विन्दते फलम् ||५-४||\n",
        "en": "sāṅkhyayogau pṛthagbālāḥ pravadanti na paṇḍitāḥ .\nekamapyāsthitaḥ samyagubhayorvindate phalam ..5-4..\n",
        "desc": "4. Children, not the wise, speak of SANKHYA (Knowledge) and YOGA (YOGA -of- action) as distinct; he who is truly established even in one, obtains the fruits of both.\n"
    },
    {
        "hn": "\n\nयत्साङ्ख्यैः प्राप्यते स्थानं तद्योगैरपि गम्यते |\nएकं साङ्ख्यं च योगं च यः पश्यति स पश्यति ||५-५||\n\n",
        "en": "\n\nyatsāṅkhyaiḥ prāpyate sthānaṃ tadyogairapi gamyate .\nekaṃ sāṅkhyaṃ ca yogaṃ ca yaḥ paśyati sa paśyati ..5-5..\n\n",
        "desc": "\n5. That place which is reached by the SANKHYAS (JNANIS) is also reached by the\nYOGINS (KARMA-YOGINS) . He \"sees, \" who \"sees \" SANKHYA and YOGA as one.\n\n"
    },
    {
        "hn": "\n\nसंन्यासस्तु महाबाहो दुःखमाप्तुमयोगतः |\nयोगयुक्तो मुनिर्ब्रह्म नचिरेणाधिगच्छति ||५-६||\n\n",
        "en": "\n\nsaṃnyāsastu mahābāho duḥkhamāptumayogataḥ .\nyogayukto munirbrahma nacireṇādhigacchati ..5-6..\n\n",
        "desc": "\n6. But renunciation, O mighty-armed, is hard to attain without YOGA; the YOGA -\nharmonised man of (steady) contemplation quickly goes to BRAHMAN.\n\n"
    },
    {
        "hn": "\n\nयोगयुक्तो विशुद्धात्मा विजितात्मा जितेन्द्रियः |\nसर्वभूतात्मभूतात्मा कुर्वन्नपि न लिप्यते ||५-७||\n\n",
        "en": "\n\nyogayukto viśuddhātmā vijitātmā jitendriyaḥ .\nsarvabhūtātmabhūtātmā kurvannapi na lipyate ..5-7..\n\n",
        "desc": "\n7. He who is devoted to the Path-of-action, whose mind is quite pure, who has conquered\nthe self, who has subdued his senses, who realises his Self as the Self in all beings, though\nacting, is not tainted.\n\n"
    },
    {
        "hn": "\n\nनैव किञ्चित्करोमीति युक्तो मन्येत तत्त्ववित् |\nपश्यञ्शृण्वन्स्पृशञ्जिघ्रन्नश्नन्गच्छन्स्वपञ्श्वसन् ||५-८||\n\n",
        "en": "\n\nnaiva kiñcitkaromīti yukto manyeta tattvavit .\npaśyañśruṇvanspṛśañjighrannaśnangacchansvapañśvasan ..5-8..\n\n",
        "desc": "\n8. \"I do nothing at all, \" thus would the harmonised knower of Truth think seeing,\nhearing, touching, smelling, eating, going, sleeping, breathing,\n\n"
    },
    {
        "hn": "\n\nप्रलपन्विसृजन्गृह्णन्नुन्मिषन्निमिषन्नपि |\nइन्द्रियाणीन्द्रियार्थेषु वर्तन्त इति धारयन् ||५-९||\n\n",
        "en": "\n\npralapanvisṛjangṛhṇannunmiṣannimiṣannapi .\nindriyāṇīndriyārtheṣu vartanta iti dhārayan ..5-9..\n\n",
        "desc": "\n9. Speaking, letting go, seizing, opening and closing the eyes --- convinced that the senses\nmove among the sense-objects.\n\n"
    },
    {
        "hn": "\n\nब्रह्मण्याधाय कर्माणि सङ्गं त्यक्त्वा करोति यः |\nलिप्यते न स पापेन पद्मपत्रमिवाम्भसा ||५-१०||\n\n",
        "en": "\n\nbrahmaṇyādhāya karmāṇi saṅgaṃ tyaktvā karoti yaḥ .\nlipyate na sa pāpena padmapatramivāmbhasā ..5-10..\n\n",
        "desc": "\n10. He who does actions, offering them to BRAHMAN, abandoning attachment, is not\ntainted by sin, just as a lotus leaf remains unaffected by the water on it.\n\n"
    },
    {
        "hn": "\n\nकायेन मनसा बुद्ध्या केवलैरिन्द्रियैरपि |\nयोगिनः कर्म कुर्वन्ति सङ्गं त्यक्त्वात्मशुद्धये ||५-११||\n\n",
        "en": "\n\nkāyena manasā buddhyā kevalairindriyairapi .\nyoginaḥ karma kurvanti saṅgaṃ tyaktvātmaśuddhaye ..5-11..\n\n",
        "desc": "\n11. YOGIS, having abandoned attachment, perform actions merely by the body, mind,\nintellect and senses, for the purification of the self (ego) .\n\n"
    },
    {
        "hn": "\n\nयुक्तः कर्मफलं त्यक्त्वा शान्तिमाप्नोति नैष्ठिकीम् |\nअयुक्तः कामकारेण फले सक्तो निबध्यते ||५-१२||\n\n",
        "en": "\n\nyuktaḥ karmaphalaṃ tyaktvā śāntimāpnoti naiṣṭhikīm .\nayuktaḥ kāmakāreṇa phale sakto nibadhyate ..5-12..\n\n",
        "desc": "\n12. The united one (the well-poised or the harmonised) , having abandoned the fruit of\naction, attains Eternal Peace; the non-united (the unsteady or the unbalanced) , impelled\nby desire and attached to the fruit, is bound.\n\n"
    },
    {
        "hn": "\n\nसर्वकर्माणि मनसा संन्यस्यास्ते सुखं वशी |\nनवद्वारे पुरे देही नैव कुर्वन्न कारयन् ||५-१३||\n\n",
        "en": "\n\nsarvakarmāṇi manasā saṃnyasyāste sukhaṃ vaśī .\nnavadvāre pure dehī naiva kurvanna kārayan ..5-13..\n\n",
        "desc": "\n13. Mentally renouncing all actions and fully self-controlled, the \"embodied\" one rests\nhappily in the nine-gate city, neither acting nor causing others (body and senses) to act.\n\n"
    },
    {
        "hn": "\n\nन कर्तृत्वं न कर्माणि लोकस्य सृजति प्रभुः |\nन कर्मफलसंयोगं स्वभावस्तु प्रवर्तते ||५-१४||\n\n",
        "en": "\n\nna kartṛtvaṃ na karmāṇi lokasya sṛjati prabhuḥ .\nna karmaphalasaṃyogaṃ svabhāvastu pravartate ..5-14..\n\n",
        "desc": "\n14. Neither agency nor actions does the Lord create for the world, nor union with the\nfruits of actions. But it is Nature that acts.\n\n"
    },
    {
        "hn": "\n\nनादत्ते कस्यचित्पापं न चैव सुकृतं विभुः |\nअज्ञानेनावृतं ज्ञानं तेन मुह्यन्ति जन्तवः ||५-१५||\n\n",
        "en": "\n\nnādatte kasyacitpāpaṃ na caiva sukṛtaṃ vibhuḥ .\najñānenāvṛtaṃ jñānaṃ tena muhyanti jantavaḥ ..5-15..\n\n",
        "desc": "\n15. The Lord takes neither the demerit not even the merit of any; knowledge is enveloped\nby ignorance, thereby beings are deluded.\n\n"
    },
    {
        "hn": "\n\nज्ञानेन तु तदज्ञानं येषां नाशितमात्मनः |\nतेषामादित्यवज्ज्ञानं प्रकाशयति तत्परम् ||५-१६||\n\n",
        "en": "\n\njñānena tu tadajñānaṃ yeṣāṃ nāśitamātmanaḥ .\nteṣāmādityavajjñānaṃ prakāśayati tatparam ..5-16..\n\n",
        "desc": "\n16. But to those whose ignorance is destroyed by the Knowledge of the Self, like the sun,\nto them Knowledge reveals the Supreme (BRAHMAN) .\n\n"
    },
    {
        "hn": "\n\nतद्बुद्धयस्तदात्मानस्तन्निष्ठास्तत्परायणाः |\nगच्छन्त्यपुनरावृत्तिं ज्ञाननिर्धूतकल्मषाः ||५-१७||\n\n",
        "en": "\n\ntadbuddhayastadātmānastanniṣṭhāstatparāyaṇāḥ .\ngacchantyapunarāvṛttiṃ jñānanirdhūtakalmaṣāḥ ..5-17..\n\n",
        "desc": "\n17. Intellect absorbed in that, their Self being That, established in that, with That for their\nSupreme Goal, they go whence there is no return, their sins dispelled by Knowledge.\n\n"
    },
    {
        "hn": "\n\nविद्याविनयसम्पन्ने ब्राह्मणे गवि हस्तिनि |\nशुनि चैव श्वपाके च पण्डिताः समदर्शिनः ||५-१८||\n\n",
        "en": "\n\nvidyāvinayasampanne brāhmaṇe gavi hastini .\nśuni caiva śvapāke ca paṇḍitāḥ samadarśinaḥ ..5-18..\n\n",
        "desc": "\n18. Sages look with an equal eye upon a BRAHMANA endowed with learning and\nhumility, on a cow, on an elephant, and even on a dog and an outcaste.\n\n"
    },
    {
        "hn": "\n\nइहैव तैर्जितः सर्गो येषां साम्ये स्थितं मनः |\nनिर्दोषं हि समं ब्रह्म तस्माद् ब्रह्मणि ते स्थिताः ||५-१९||\n\n",
        "en": "\n\nihaiva tairjitaḥ sargo yeṣāṃ sāmye sthitaṃ manaḥ .\nnirdoṣaṃ hi samaṃ brahma tasmād brahmaṇi te sthitāḥ ..5-19..\n\n",
        "desc": "\n19. Even here (in this world) , birth (everything) is overcome by those whose minds rest in\nequality; BRAHMAN is spotless indeed and equal; therefore they are established in\nBRAHMAN.\n\n"
    },
    {
        "hn": "\n\nन प्रहृष्येत्प्रियं प्राप्य नोद्विजेत्प्राप्य चाप्रियम् |\nस्थिरबुद्धिरसम्मूढो ब्रह्मविद् ब्रह्मणि स्थितः ||५-२०||\n\n",
        "en": "\n\nna prahṛṣyetpriyaṃ prāpya nodvijetprāpya cāpriyam .\nsthirabuddhirasammūḍho brahmavid brahmaṇi sthitaḥ ..5-20..\n\n",
        "desc": "\n20. Resting in BRAHMAN, with steady intellect and undeluded, the knower of\nBRAHMAN neither rejoices on obtaining what is pleasant, nor grieves on obtaining what\nis unpleasant.\n\n"
    },
    {
        "hn": "\n\nबाह्यस्पर्शेष्वसक्तात्मा विन्दत्यात्मनि यत्सुखम् |\nस ब्रह्मयोगयुक्तात्मा सुखमक्षयमश्नुते ||५-२१||\n\n",
        "en": "\n\nbāhyasparśeṣvasaktātmā vindatyātmani yatsukham .\nsa brahmayogayuktātmā sukhamakṣayamaśnute ..5-21..\n\n",
        "desc": "\n21. With the self unattached to external contacts, he finds happiness in the Self; with the\nself engaged in the meditation of BRAHMAN, he attains endless happiness.\n\n"
    },
    {
        "hn": "\n\nये हि संस्पर्शजा भोगा दुःखयोनय एव ते |\nआद्यन्तवन्तः कौन्तेय न तेषु रमते बुधः ||५-२२||\n\n",
        "en": "\n\nye hi saṃsparśajā bhogā duḥkhayonaya eva te .\nādyantavantaḥ kaunteya na teṣu ramate budhaḥ ..5-22..\n\n",
        "desc": "\n22. The enjoyments that are born of contacts are only generators of pain, for they have a\nbeginning and an end. O son of Kunti, the wise do not rejoice in them.\n\n"
    },
    {
        "hn": "\n\nशक्नोतीहैव यः सोढुं प्राक्शरीरविमोक्षणात् |\nकामक्रोधोद्भवं वेगं स युक्तः स सुखी नरः ||५-२३||\n\n",
        "en": "\n\nśaknotīhaiva yaḥ soḍhuṃ prākśarīravimokṣaṇāt .\nkāmakrodhodbhavaṃ vegaṃ sa yuktaḥ sa sukhī naraḥ ..5-23..\n\n",
        "desc": "\n23. He who is able, while still here (in this world) to withstand, before the liberation from\nthe body (death) , the impulse born out of desire and anger, he is a YOGIN , he is a\nhappy man.\n\n"
    },
    {
        "hn": "\n\nयोऽन्तःसुखोऽन्तरारामस्तथान्तर्ज्योतिरेव यः |\nस योगी ब्रह्मनिर्वाणं ब्रह्मभूतोऽधिगच्छति ||५-२४||\n\n",
        "en": "\n\nyo.antaḥsukho.antarārāmastathāntarjyotireva yaḥ .\nsa yogī brahmanirvāṇaṃ brahmabhūto.adhigacchati ..5-24..\n\n",
        "desc": "\n24. He who is happy within, who rejoices within, who is illuminated within, that YOGI\nattains Absolute Freedom or MOKSHA, himself becomin g BRAHMAN.\n\n"
    },
    {
        "hn": "\n\nलभन्ते ब्रह्मनिर्वाणमृषयः क्षीणकल्मषाः |\nछिन्नद्वैधा यतात्मानः सर्वभूतहिते रताः ||५-२५||\n\n",
        "en": "\n\nlabhante brahmanirvāṇamṛṣayaḥ kṣīṇakalmaṣāḥ .\nchinnadvaidhā yatātmānaḥ sarvabhūtahite ratāḥ ..5-25..\n\n",
        "desc": "\n25. Those RISHIS obtain Absolute Freedom or MOKSHA --- whose sins have been\ndestroyed, whose dualities are torn asunder, who are self-controlled and intent on the\nwelfare of all beings.\n\n"
    },
    {
        "hn": "\n\nकामक्रोधवियुक्तानां यतीनां यतचेतसाम् |\nअभितो ब्रह्मनिर्वाणं वर्तते विदितात्मनाम् ||५-२६||\n\n",
        "en": "\n\nkāmakrodhaviyuktānāṃ yatīnāṃ yatacetasām .\nabhito brahmanirvāṇaṃ vartate viditātmanām ..5-26..\n\n",
        "desc": "\n26. Absolute Freedom (or BRAHMIC Bliss) exists on all sides for those self-controlled\nascetics, who are free from desire and anger, who have controlled their thoughts and\nwho have realised the Self.\n\n"
    },
    {
        "hn": "\n\nस्पर्शान्कृत्वा बहिर्बाह्यांश्चक्षुश्चैवान्तरे भ्रुवोः |\nप्राणापानौ समौ कृत्वा नासाभ्यन्तरचारिणौ ||५-२७||\n\n",
        "en": "\n\nsparśānkṛtvā bahirbāhyāṃścakṣuścaivāntare bhruvoḥ .\nprāṇāpānau samau kṛtvā nāsābhyantaracāriṇau ..5-27..\n\n",
        "desc": "\n27. Shutting out (all) external contacts and fixing the gaze (as though) between the eye-\nbrows, equalising the outgoing and incoming breath moving within the nostrils,\n\n"
    },
    {
        "hn": "\n\nयतेन्द्रियमनोबुद्धिर्मुनिर्मोक्षपरायणः |\nविगतेच्छाभयक्रोधो यः सदा मुक्त एव सः ||५-२८||\n\n",
        "en": "\n\nyatendriyamanobuddhirmunirmokṣaparāyaṇaḥ .\nvigatecchābhayakrodho yaḥ sadā mukta eva saḥ ..5-28..\n\n",
        "desc": "\n28. With senses, mind and intellect (ever) controlled, having liberation as his Supreme\nGoal, free from desire, fear and anger --- the sage is verily liberated for ever.\n\n"
    },
    {
        "hn": "\n\nभोक्तारं यज्ञतपसां सर्वलोकमहेश्वरम् |\nसुहृदं सर्वभूतानां ज्ञात्वा मां शान्तिमृच्छति ||५-२९||\n\n",
        "en": "\n\nbhoktāraṃ yajñatapasāṃ sarvalokamaheśvaram .\nsuhṛdaṃ sarvabhūtānāṃ jñātvā māṃ śāntimṛcchati ..5-29..\n\n",
        "desc": "\n29. Knowing Me as Enjoyer of sacrifices and austerities, the Great Lord of all worlds, the\nfriend of all beings, he attains Peace.\n\n"
    },
    {
        "hn": "ॐ तत्सदिति श्रीमद्भगवद्गीतासूपनिषत्सु\nब्रह्मविद्यायां योगशास्त्रे श्रीकृष्णार्जुनसंवादे\nसंन्यासयोगो नाम पञ्चमोऽध्यायः ||५||\n",
        "en": "OM tatsaditi śrīmadbhagavadgītāsūpaniṣatsu brahmavidyāyāṃ yogaśāstre śrīkṛṣṇārjunasaṃvāde saṃnyāsayogo nāma pañcamo.adhyāyaḥ ..5-30..\n",
        "desc": "Thus in the UPANISHAD of the glorious Bhagawad Geeta, in the Science of the Eternal, in the Scripture of YOGA , in the dialogue between Sri Krishna and Arjuna the fifth discourse ends entitled:\nYOGA OF TRUE RENUNCIATION.\n"
    }
]
