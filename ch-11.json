{
    "title": "विश्वरूपदर्शनयोगः",
    "verses": [
        {
            "hn": "अर्जुन उवाच |\nमदनुग्रहाय परमं गुह्यमध्यात्मसंज्ञितम् |\nयत्त्वयोक्तं वचस्तेन मोहोऽयं विगतो मम ||११-१||\n",
            "en": "arjuna uvāca .\nmadanugrahāya paramaṃ guhyamadhyātmasaṃjñitam .\nyattvayoktaṃ vacastena moho.ayaṃ vigato mama ..11-1..\n",
            "desc": "Arjuna Said:\n1. By this word of the highest secret concerning the Self, which You have spoken out of compassion towards me, my delusion is gone.\n"
        },
        {
            "hn": "भवाप्ययौ हि भूतानां श्रुतौ विस्तरशो मया |\nत्वत्तः कमलपत्राक्ष माहात्म्यमपि चाव्ययम् ||११-२||\n",
            "en": "bhavāpyayau hi bhūtānāṃ śrutau vistaraśo mayā .\ntvattaḥ kamalapatrākṣa māhātmyamapi cāvyayam ..11-2..\n",
            "desc": "2. The origin and destruction of beings verily, have been heard by me in detail from You, O Lotus-eyed Krishna, and also Your inexhaustible greatness.\n"
        },
        {
            "hn": "एवमेतद्यथात्थ त्वमात्मानं परमेश्वर |\nद्रष्टुमिच्छामि ते रूपमैश्वरं पुरुषोत्तम ||११-३||\n",
            "en": "evametadyathāttha tvamātmānaṃ parameśvara .\ndraṣṭumicchāmi te rūpamaiśvaraṃ puruṣottama ..11-3..\n",
            "desc": "3. (Now) O Supreme Lord! As you have thus described Yourself, I wish to see (actually) Your Form Divine, O PURUSHOTTAMA.\n"
        },
        {
            "hn": "मन्यसे यदि तच्छक्यं मया द्रष्टुमिति प्रभो |\nयोगेश्वर ततो मे त्वं दर्शयात्मानमव्ययम् ||११-४||\n",
            "en": "manyase yadi tacchakyaṃ mayā draṣṭumiti prabho .\nyogeśvara tato me tvaṃ darśayātmānamavyayam ..11-4..\n",
            "desc": "4. If you, O Lord, think it possible for me to see It, do You please, then, O Lord of YOGAS, show me Your Imperishable Self-form.\n"
        },
        {
            "hn": "\n\nश्रीभगवानुवाच |\nपश्य मे पार्थ रूपाणि शतशोऽथ सहस्रशः |\nनानाविधानि दिव्यानि नानावर्णाकृतीनि च ||११-५||\n\n",
            "en": "\n\nśrībhagavānuvāca .\npaśya me pārtha rūpāṇi śataśo.atha sahasraśaḥ .\nnānāvidhāni divyāni nānāvarṇākṛtīni ca ..11-5..\n\n",
            "desc": "\nThe Blessed Lord said:\n5. Behold, O Partha, forms of Me, by hundreds and thousands, of different sorts Divine,\nof various colours and shapes.\n\n"
        },
        {
            "hn": "\n\nपश्यादित्यान्वसून्रुद्रानश्विनौ मरुतस्तथा |\nबहून्यदृष्टपूर्वाणि पश्याश्चर्याणि भारत ||११-६||\n\n",
            "en": "\n\npaśyādityānvasūnrudrānaśvinau marutastathā .\nbahūnyadṛṣṭapūrvāṇi paśyāścaryāṇi bhārata ..11-6..\n\n",
            "desc": "\n6. Behold the ADITYAS, the VASUS, the RUDRAS, the (two) ASHWINS and also the\nMARUTS; behold many wonders never seen before, O Bharata.\n\n"
        },
        {
            "hn": "\n\nइहैकस्थं जगत्कृत्स्नं पश्याद्य सचराचरम् |\nमम देहे गुडाकेश यच्चान्यद् द्रष्टुमिच्छसि ||११-७||\n\n",
            "en": "\n\nihaikasthaṃ jagatkṛtsnaṃ paśyādya sacarācaram .\nmama dehe guḍākeśa yaccānyad draṣṭumicchasi ..11-7..\n\n",
            "desc": "\n7. Now behold, O Gudakesha, in this Body, that the whole universe centres in One ---\nincluding, the moving and the unmoving --- and whatever else you desire to see.\n\n"
        },
        {
            "hn": "\n\nन तु मां शक्यसे द्रष्टुमनेनैव स्वचक्षुषा |\nदिव्यं ददामि ते चक्षुः पश्य मे योगमैश्वरम् ||११-८||\n\n",
            "en": "\n\nna tu māṃ śakyase draṣṭumanenaiva svacakṣuṣā .\ndivyaṃ dadāmi te cakṣuḥ paśya me yogamaiśvaram ..11-8..\n\n",
            "desc": "\n8. But You are not able to behold Me with these Your own eyes; I give You the divine-eye;\nbehold My lordly YOGA.\n\n"
        },
        {
            "hn": "\n\nसञ्जय उवाच |\nएवमुक्त्वा ततो राजन्महायोगेश्वरो हरिः |\nदर्शयामास पार्थाय परमं रूपमैश्वरम् ||११-९||\n\n",
            "en": "\n\nsañjaya uvāca .\nevamuktvā tato rājanmahāyogeśvaro hariḥ .\ndarśayāmāsa pārthāya paramaṃ rūpamaiśvaram ..11-9..\n\n",
            "desc": "\nSanjaya said:\n9. Having thus spoken, O King, the great Lord of YOGA, Hari, showed to Partha His\nSupreme Form, as the Lord (of the Universe).\n\n"
        },
        {
            "hn": "\n\nअनेकवक्त्रनयनमनेकाद्भुतदर्शनम् |\nअनेकदिव्याभरणं दिव्यानेकोद्यतायुधम् ||११-१०||\n\n",
            "en": "\n\nanekavaktranayanamanekādbhutadarśanam .\nanekadivyābharaṇaṃ divyānekodyatāyudham ..11-10..\n\n",
            "desc": "\n10. With numerous mouths and eyes, with numerous wonderful sights, with numerous\ndivine ornaments, with numerous divine weapons uplifted (such a form He showed).\n\n"
        },
        {
            "hn": "\n\nदिव्यमाल्याम्बरधरं दिव्यगन्धानुलेपनम् |\nसर्वाश्चर्यमयं देवमनन्तं विश्वतोमुखम् ||११-११||\n\n",
            "en": "\n\ndivyamālyāmbaradharaṃ divyagandhānulepanam .\nsarvāścaryamayaṃ devamanantaṃ viśvatomukham ..11-11..\n\n",
            "desc": "\n11. Wearing divine garlands (necklaces) and apparel, anointed with divine unguents, the\nAll-wonderful, Resplendent, Endless, facing all sides.\n\n"
        },
        {
            "hn": "\n\nदिवि सूर्यसहस्रस्य भवेद्युगपदुत्थिता |\nयदि भाः सदृशी सा स्याद्भासस्तस्य महात्मनः ||११-१२||\n\n",
            "en": "\n\ndivi sūryasahasrasya bhavedyugapadutthitā .\nyadi bhāḥ sadṛśī sā syādbhāsastasya mahātmanaḥ ..11-12..\n\n",
            "desc": "\n12. If the splendour of a thousand Suns was to blaze all at once (simultaneously) in the\nsky, that would be like the splendour of that Mighty Being (great soul).\n\n"
        },
        {
            "hn": "\n\nतत्रैकस्थं जगत्कृत्स्नं प्रविभक्तमनेकधा |\nअपश्यद्देवदेवस्य शरीरे पाण्डवस्तदा ||११-१३||\n\n",
            "en": "\n\ntatraikasthaṃ jagatkṛtsnaṃ pravibhaktamanekadhā .\napaśyaddevadevasya śarīre pāṇḍavastadā ..11-13..\n\n",
            "desc": "\n13. There, in the body of the God of gods, the Pandava (Son of Pandu) then saw the\nwhole Universe resting in one, with all its infinite parts.\n\n"
        },
        {
            "hn": "\n\nततः स विस्मयाविष्टो हृष्टरोमा धनञ्जयः |\nप्रणम्य शिरसा देवं कृताञ्जलिरभाषत ||११-१४||\n\n",
            "en": "\n\ntataḥ sa vismayāviṣṭo hṛṣṭaromā dhanañjayaḥ .\npraṇamya śirasā devaṃ kṛtāñjalirabhāṣata ..11-14..\n\n",
            "desc": "\n14. Then, Dhananjaya, filled with wonder, with his hair standing on end, bowed down his\nhead to the God and spoke with joined palms.\n\n"
        },
        {
            "hn": "\n\nअर्जुन उवाच |\nपश्यामि देवांस्तव देव देहे\nसर्वांस्तथा भूतविशेषसङ्घान् |\nब्रह्माणमीशं कमलासनस्थ-\nमृषींश्च सर्वानुरगांश्च दिव्यान् ||११-१५||\n\n",
            "en": "\n\narjuna uvāca .\npaśyāmi devāṃstava deva dehe sarvāṃstathā bhūtaviśeṣasaṅghān .\nbrahmāṇamīśaṃ kamalāsanasthaṃ ṛṣīṃśca sarvānuragāṃśca divyān ..11-15..\n\n",
            "desc": "\nArjuna said:\n15. I see all the gods, O God, in Your body, and (also) hosts of various classes of beings.\nBRAHMA, the Lord of Creation, seated on the Lotus, all the RISHIS and celestial\nserpents.\n\n"
        },
        {
            "hn": "\n\nअनेकबाहूदरवक्त्रनेत्रं\nपश्यामि त्वां सर्वतोऽनन्तरूपम् |\nनान्तं न मध्यं न पुनस्तवादिं\nपश्यामि विश्वेश्वर विश्वरूप ||११-१६||\n\n",
            "en": "\n\nanekabāhūdaravaktranetraṃ paśyāmi tvāṃ sarvato.anantarūpam .\nnāntaṃ na madhyaṃ na punastavādiṃ paśyāmi viśveśvara viśvarūpa ..11-16..\n\n",
            "desc": "\n16. I see Thee of boundless form on every side, with manifold arms, stomachs, mouths\nand eyes; neither the end, nor the middle, nor also the beginning do I see; O, Lord of the\nUniverse, O, Cosmic-Form.\n\n"
        },
        {
            "hn": "\n\nकिरीटिनं गदिनं चक्रिणं च\nतेजोराशिं सर्वतो दीप्तिमन्तम् |\nपश्यामि त्वां दुर्निरीक्ष्यं समन्ताद्\nदीप्तानलार्कद्युतिमप्रमेयम् ||११-१७||\n\n",
            "en": "\n\nkirīṭinaṃ gadinaṃ cakriṇaṃ ca tejorāśiṃ sarvato dīptimantam .\npaśyāmi tvāṃ durnirīkṣyaṃ samantād dīptānalārkadyutimaprameyam ..11-17..\n\n",
            "desc": "\n17. I see Thee with Crown, Club, and Discus; a mass of radiance shining everywhere,\nvery hard to look at, all round blazing like burning fire and Sun, and incomprehensible.\n\n"
        },
        {
            "hn": "\n\nत्वमक्षरं परमं वेदितव्यं\nत्वमस्य विश्वस्य परं निधानम् |\nत्वमव्ययः शाश्वतधर्मगोप्ता\nसनातनस्त्वं पुरुषो मतो मे ||११-१८||\n\n",
            "en": "\n\ntvamakṣaraṃ paramaṃ veditavyaṃ tvamasya viśvasya paraṃ nidhānam .\ntvamavyayaḥ śāśvatadharmagoptā sanātanastvaṃ puruṣo mato me ..11-18..\n\n",
            "desc": "\n18. You are the Imperishable, the Supreme Being worthy to be known. You are the great\ntreasure-house of this Universe. You are the imperishable Protector of the Eternal\nDHARMA. In my opinion, You are the Ancient PURUSHA.\n\n"
        },
        {
            "hn": "\n\nअनादिमध्यान्तमनन्तवीर्य-\nमनन्तबाहुं शशिसूर्यनेत्रम् |\nपश्यामि त्वां दीप्तहुताशवक्त्रं\nस्वतेजसा विश्वमिदं तपन्तम् ||११-१९||\n\n",
            "en": "\n\nanādimadhyāntamanantavīryam anantabāhuṃ śaśisūryanetram .\npaśyāmi tvāṃ dīptahutāśavaktraṃ svatejasā viśvamidaṃ tapantam ..11-19..\n\n",
            "desc": "\n19. I see You without beginning, middle, or end, infinite in power, of endless arms, the sun\nand moon being Your eyes, the burning fire Your mouth, heating the whole universe with\nYour radiance.\n\n"
        },
        {
            "hn": "\n\nद्यावापृथिव्योरिदमन्तरं हि\nव्याप्तं त्वयैकेन दिशश्च सर्वाः |\nदृष्ट्वाद्भुतं रूपमुग्रं तवेदं\nलोकत्रयं प्रव्यथितं महात्मन् ||११-२०||\n\n",
            "en": "\n\ndyāvāpṛthivyoridamantaraṃ hi vyāptaṃ tvayaikena diśaśca sarvāḥ .\ndṛṣṭvādbhutaṃ rūpamugraṃ tavedaṃ lokatrayaṃ pravyathitaṃ mahātman ..11-20..\n\n",
            "desc": "\n20. This space between earth and the heavens and all the quarters is filled by You alone;\nhaving seen this, Your wonderful and terrible form, the three worlds are trembling with\nfear, O great-souled Being.\n\n"
        },
        {
            "hn": "\n\nअमी हि त्वां सुरसङ्घा विशन्ति\nकेचिद्भीताः प्राञ्जलयो गृणन्ति |\nस्वस्तीत्युक्त्वा महर्षिसिद्धसङ्घाः\nस्तुवन्ति त्वां स्तुतिभिः पुष्कलाभिः ||११-२१||\n\n",
            "en": "\n\namī hi tvāṃ surasaṅghā viśanti kecidbhītāḥ prāñjalayo gṛṇanti .\nsvastītyuktvā maharṣisiddhasaṅghāḥ stuvanti tvāṃ stutibhiḥ puṣkalābhiḥ ..11-21..\n\n",
            "desc": "\n21. Verily, into You enter these hosts of DEVAS; some extol You in fear with joined\npalms; \"May it be well\" thus saying, bands of great RISHIS and SIDDHAS praise You\nwith hymns sublime.\n\n"
        },
        {
            "hn": "\n\nरुद्रादित्या वसवो ये च साध्या\nविश्वेऽश्विनौ मरुतश्चोष्मपाश्च |\nगन्धर्वयक्षासुरसिद्धसङ्घा\nवीक्षन्ते त्वां विस्मिताश्चैव सर्वे ||११-२२||\n\n",
            "en": "\n\nrudrādityā vasavo ye ca sādhyā viśve\\.aśvinau marutaścoṣmapāśca .\ngandharvayakṣāsurasiddhasaṅghā vīkṣante tvāṃ vismitāścaiva sarve ..11-22..\n\n",
            "desc": "\n22. THE RUDRAS, ADITYAS, VASUS, SADHYAS, VISHWE-DEVAS, THE TWO\nASHWINS, MARUTS, USHMAPAS AND HOSTS OF GANDHARVAS, YAKSHAS,\nASURAS AND SIDDHAS --- they are all looking at you, all quite astonished.\n\n"
        },
        {
            "hn": "\n\nरूपं महत्ते बहुवक्त्रनेत्रं\nमहाबाहो बहुबाहूरुपादम् |\nबहूदरं बहुदंष्ट्राकरालं\nदृष्ट्वा लोकाः प्रव्यथितास्तथाहम् ||११-२३||\n\n",
            "en": "\n\nrūpaṃ mahatte bahuvaktranetraṃ mahābāho bahubāhūrupādam .\nbahūdaraṃ bahudaṃṣṭrākarālaṃ dṛṣṭvā lokāḥ pravyathitāstathāham ..11-23..\n\n",
            "desc": "\n23. Having seen Your immeasurable Form, with many mouths and eyes, O Mighty-armed,\nwith many arms, thighs, and feet, with many stomachs and fearsome with many tusks, the\nworlds are terrified and so too am I.\n\n"
        },
        {
            "hn": "\n\nनभःस्पृशं दीप्तमनेकवर्णं\nव्यात्ताननं दीप्तविशालनेत्रम् |\nदृष्ट्वा हि त्वां प्रव्यथितान्तरात्मा\nधृतिं न विन्दामि शमं च विष्णो ||११-२४||\n\n",
            "en": "\n\nnabhaḥspṛśaṃ dīptamanekavarṇaṃ vyāttānanaṃ dīptaviśālanetram .\ndṛṣṭvā hi tvāṃ pravyathitāntarātmā dhṛtiṃ na vindāmi śamaṃ ca viṣṇo ..11-24..\n\n",
            "desc": "\n24. On seeing you, with Your Form touching the sky, flaming in many colours, with\nmouths wide open, with large fiery eyes, I am terrified at heart, and I find neither\ncourage, nor peace, O Vishnu!\n\n"
        },
        {
            "hn": "\n\nदंष्ट्राकरालानि च ते मुखानि\nदृष्ट्वैव कालानलसन्निभानि |\nदिशो न जाने न लभे च शर्म\nप्रसीद देवेश जगन्निवास ||११-२५||\n\n",
            "en": "\n\ndaṃṣṭrākarālāni ca te mukhāni dṛṣṭvaiva kālānalasannibhāni .\ndiśo na jāne na labhe ca śarma prasīda deveśa jagannivāsa ..11-25..\n\n",
            "desc": "\n25. Having seen your mouths fearsome with tusks (blazing) like PRALAYA fires, I know\nnot the four quarters, nor do I find peace; be gracious, O Lord of the DEVAS, O Abode\nof the Universe.\n\n"
        },
        {
            "hn": "\n\nअमी च त्वां धृतराष्ट्रस्य पुत्राः\nसर्वे सहैवावनिपालसङ्घैः |\nभीष्मो द्रोणः सूतपुत्रस्तथासौ\nसहास्मदीयैरपि योधमुख्यैः ||११-२६||\n\n",
            "en": "\n\namī ca tvāṃ dhṛtarāṣṭrasya putrāḥ sarve sahaivāvanipālasaṅghaiḥ .\nbhīṣmo droṇaḥ sūtaputrastathāsau sahāsmadīyairapi yodhamukhyaiḥ ..11-26..\n\n",
            "desc": "\n26. All the sons of Dhritarashtra with hosts of kings of the earth, Bhishma, Drona and the\nson of a charioteer, Karna, with the warrior chieftains of ours;\n\n"
        },
        {
            "hn": "\n\nवक्त्राणि ते त्वरमाणा विशन्ति\nदंष्ट्राकरालानि भयानकानि |\nकेचिद्विलग्ना दशनान्तरेषु\nसन्दृश्यन्ते चूर्णितैरुत्तमाङ्गैः ||११-२७||\n\n",
            "en": "\n\nvaktrāṇi te tvaramāṇā viśanti daṃṣṭrākarālāni bhayānakāni .\nkecidvilagnā daśanāntareṣu sandṛśyante cūrṇitairuttamāṅgaiḥ ..11-27..\n\n",
            "desc": "\n27. Into Your mouths, with terrible teeth, and fearful to behold, they precipitately enter.\nSome are found sticking in the gaps between the teeth with their heads crushed into pulp.\n\n"
        },
        {
            "hn": "\n\nयथा नदीनां बहवोऽम्बुवेगाः\nसमुद्रमेवाभिमुखा द्रवन्ति |\nतथा तवामी नरलोकवीरा\nविशन्ति वक्त्राण्यभिविज्वलन्ति ||११-२८||\n\n",
            "en": "\n\nyathā nadīnāṃ bahavo.ambuvegāḥ samudramevābhimukhā dravanti .\ntathā tavāmī naralokavīrā viśanti vaktrāṇyabhivijvalanti ..11-28..\n\n",
            "desc": "\n28. Verily, as many torrents of rivers flow towards the ocean, so these heroes in the world\nof men enter Your flaming mouths.\n\n"
        },
        {
            "hn": "\n\nयथा प्रदीप्तं ज्वलनं पतङ्गा\nविशन्ति नाशाय समृद्धवेगाः |\nतथैव नाशाय विशन्ति लोकास्-\nतवापि वक्त्राणि समृद्धवेगाः ||११-२९||\n\n",
            "en": "\n\nyathā pradīptaṃ jvalanaṃ pataṅgā viśanti nāśāya samṛddhavegāḥ .\ntathaiva nāśāya viśanti lokāsa- tavāpi vaktrāṇi samṛddhavegāḥ ..11-29..\n\n",
            "desc": "\nArjuna says:\n29. As moths rush hurriedly into a blazing fire for their own destruction, so also these\ncreatures hastily rush into Your mouths of destruction.\n\n"
        },
        {
            "hn": "\n\nलेलिह्यसे ग्रसमानः समन्ताल्-\nलोकान्समग्रान्वदनैर्ज्वलद्भिः |\nतेजोभिरापूर्य जगत्समग्रं\nभासस्तवोग्राः प्रतपन्ति विष्णो ||११-३०||\n\n",
            "en": "\n\nlelihyase grasamānaḥ samantāl- lokānsamagrānvadanairjvaladbhiḥ .\ntejobhirāpūrya jagatsamagraṃ bhāsastavogrāḥ pratapanti viṣṇo ..11-30..\n\n",
            "desc": "\n30. Devouring all worlds on every side with Your flaming mouths, You are licking (in\nenjoyment). Your fierce rays, filling the whole world with radiance, are burning, O\nVishnu.\n\n"
        },
        {
            "hn": "\n\nआख्याहि मे को भवानुग्ररूपो\nनमोऽस्तु ते देववर प्रसीद |\nविज्ञातुमिच्छामि भवन्तमाद्यं\nन हि प्रजानामि तव प्रवृत्तिम् ||११-३१||\n\n",
            "en": "\n\nākhyāhi me ko bhavānugrarūpo namo.astu te devavara prasīda .\nvijñātumicchāmi bhavantamādyaṃ na hi prajānāmi tava pravṛttim ..11-31..\n\n",
            "desc": "\n31. Tell me, who You are, so fierce in form? Salutations to You, O God Supreme; have\nmercy. I desire to know You, the Original Being, I know not indeed Your purpose.\n\n"
        },
        {
            "hn": "\n\nश्रीभगवानुवाच |\nकालोऽस्मि लोकक्षयकृत्प्रवृद्धो\nलोकान्समाहर्तुमिह प्रवृत्तः |\nऋतेऽपि त्वां न भविष्यन्ति सर्वे\nयेऽवस्थिताः प्रत्यनीकेषु योधाः ||११-३२||\n\n",
            "en": "\n\nśrībhagavānuvāca .\nkālo.asmi lokakṣayakṛtpravṛddho lokānsamāhartumiha pravṛttaḥ .\nṛte.api tvāṃ na bhaviṣyanti sarve ye.avasthitāḥ pratyanīkeṣu yodhāḥ ..11-32..\n\n",
            "desc": "\nThe Blessed Lord said:\n32. I am the mighty world-destroying Time, now engaged in destroying the worlds. Even\nwithout You, none of the warriors arrayed in hostile armies shall live.\n\n"
        },
        {
            "hn": "\n\nतस्मात्त्वमुत्तिष्ठ यशो लभस्व\nजित्वा शत्रून् भुङ्क्ष्व राज्यं समृद्धम् |\nमयैवैते निहताः पूर्वमेव\nनिमित्तमात्रं भव सव्यसाचिन् ||११-३३||\n\n",
            "en": "\n\ntasmāttvamuttiṣṭha yaśo labhasva jitvā śatrūn bhuṅkṣva rājyaṃ samṛddham .\nmayaivaite nihatāḥ pūrvameva nimittamātraṃ bhava savyasācin ..11-33..\n\n",
            "desc": "\n33. Therefore, stand up, and obtain fame. Conquer the enemies and enjoy the flourishing\nkingdom. Verily by Myself they have already been slain; be you a mere instrument, O left-\nhanded archer.\n\n"
        },
        {
            "hn": "\n\nद्रोणं च भीष्मं च जयद्रथं च\nकर्णं तथान्यानपि योधवीरान् |\nमया हतांस्त्वं जहि मा व्यथिष्ठा\nयुध्यस्व जेतासि रणे सपत्नान् ||११-३४||\n\n",
            "en": "\n\ndroṇaṃ ca bhīṣmaṃ ca jayadrathaṃ ca karṇaṃ tathānyānapi yodhavīrān .\nmayā hatāṃstvaṃ jahi mavyathiṣṭhā yudhyasva jetāsi raṇe sapatnān ..11-34..\n\n",
            "desc": "\n34. Drona, Bhishma, Jayadratha, Karna, and other brave warriors --- those have already\nbeen slain by Me; you do kill; be not distressed with fear; fight and you shall conquer\nyour enemies in battle.\n\n"
        },
        {
            "hn": "\n\nसञ्जय उवाच |\nएतच्छ्रुत्वा वचनं केशवस्य\nकृताञ्जलिर्वेपमानः किरीटी |\nनमस्कृत्वा भूय एवाह कृष्णं\nसगद्गदं भीतभीतः प्रणम्य ||११-३५||\n\n",
            "en": "\n\nsañjaya uvāca .\netacchrutvā vacanaṃ keśavasya kṛtāñjalirvepamānaḥ kirīṭī .\nnamaskṛtvā bhūya evāha kṛṣṇaṃ sagadgadaṃ bhītabhītaḥ praṇamya ..11-35..\n\n",
            "desc": "\nSanjaya said:\n35. Having heard that speech of Keshava (Krishna), the crowned-one (Arjuna), with\njoined palms, trembling and prostrating himself, again addressed Krishna, in a choked\nvoice, bowing down, overwhelmed with fear.\n\n"
        },
        {
            "hn": "\n\nअर्जुन उवाच |\nस्थाने हृषीकेश तव प्रकीर्त्या\nजगत्प्रहृष्यत्यनुरज्यते च |\nरक्षांसि भीतानि दिशो द्रवन्ति\nसर्वे नमस्यन्ति च सिद्धसङ्घाः ||११-३६||\n\n",
            "en": "\n\narjuna uvāca .\nsthāne hṛṣīkeśa tava prakīrtyā jagatprahṛṣyatyanurajyate ca .\nrakṣāṃsi bhītāni diśo dravanti sarve namasyanti ca siddhasaṅghāḥ ..11-36..\n\n",
            "desc": "\nArjuna said:\n36. It is but meet, O Hrishikesha (Krishna), that the world delights and rejoices in Thy\npraise; RAKSHASAS fly in fear to all quarters, and all hosts of SIDDHAS bow to Thee.\n\n"
        },
        {
            "hn": "\n\nकस्माच्च ते न नमेरन्महात्मन्\nगरीयसे ब्रह्मणोऽप्यादिकर्त्रे |\nअनन्त देवेश जगन्निवास\nत्वमक्षरं सदसत्तत्परं यत् ||११-३७||\n\n",
            "en": "\n\nkasmācca te na nameranmahātman garīyase brahmaṇo.apyādikartre .\nananta deveśa jagannivāsa tvamakṣaraṃ sadasattatparaṃ yat ..11-37..\n\n",
            "desc": "\n37. And why should they not, O Great-souled One, bow to Thee, greater (than all else),\nthe Primal Cause even of Brahma, O Infinite Being, O Lord of Lords, O Abode of the\nUniverse, You are the Imperishable, that which is beyond both the Manifest and the\nUnmanifest.\n\n"
        },
        {
            "hn": "\n\nत्वमादिदेवः पुरुषः पुराणस्-\nत्वमस्य विश्वस्य परं निधानम् |\nवेत्तासि वेद्यं च परं च धाम\nत्वया ततं विश्वमनन्तरूप ||११-३८||\n\n",
            "en": "\n\ntvamādidevaḥ puruṣaḥ purāṇasa- tvamasya viśvasya paraṃ nidhānam .\nvettāsi vedyaṃ ca paraṃ ca dhāma tvayā tataṃ viśvamanantarūpa ..11-38..\n\n",
            "desc": "\n38. You are the Primal God, the Ancient PURUSHA; You are the Supreme Refuge of this\nuniverse. You are the knower, the knowable, and the Abode-Supreme. By Thee is the\nuniverse pervaded, O Being of Infinite forms.\n\n"
        },
        {
            "hn": "\n\nवायुर्यमोऽग्निर्वरुणः शशाङ्कः\nप्रजापतिस्त्वं प्रपितामहश्च |\nनमो नमस्तेऽस्तु सहस्रकृत्वः\nपुनश्च भूयोऽपि नमो नमस्ते ||११-३९||\n\n",
            "en": "\n\nvāyuryamo.agnirvaruṇaḥ śaśāṅkaḥ prajāpatistvaṃ prapitāmahaśca .\nnamo namaste.astu sahasrakṛtvaḥ punaśca bhūyo.api namo namaste ..11-39..\n\n",
            "desc": "\n39. You are VAYU, YAMA, AGNI, VARUNA, the Moon, PRAJAPATI, and the great-\ngrandfather of all. Salutations! Salutations unto You a thousand times, and again\nsalutations unto You!\n\n"
        },
        {
            "hn": "\n\nनमः पुरस्तादथ पृष्ठतस्ते\nनमोऽस्तु ते सर्वत एव सर्व |\nअनन्तवीर्यामितविक्रमस्त्वं\nसर्वं समाप्नोषि ततोऽसि सर्वः ||११-४०||\n\n",
            "en": "\n\nnamaḥ purastādatha pṛṣṭhataste namo.astu te sarvata eva sarva .\nanantavīryāmitavikramastvaṃ sarvaṃ samāpnoṣi tato.asi sarvaḥ ..11-40..\n\n",
            "desc": "\n40. Salutations to You, before and behind! Salutations to You on every side! O All! You,\nInfinite in Power, and Infinite in Prowess, pervade all; wherefore You are the All.\n\n"
        },
        {
            "hn": "\n\nसखेति मत्वा प्रसभं यदुक्तं\nहे कृष्ण हे यादव हे सखेति |\nअजानता महिमानं तवेदं\nमया प्रमादात्प्रणयेन वापि ||११-४१||\n\n",
            "en": "\n\nsakheti matvā prasabhaṃ yaduktaṃ he kṛṣṇa he yādava he sakheti .\najānatā mahimānaṃ tavedaṃ mayā pramādātpraṇayena vāpi ..11-41..\n\n",
            "desc": "\n41. Whatever I have rashly said from carelessness or love, addressing You as \"O Krishna,\nO Yadava, O friend,\" and regarding You merely as a friend, unknowing of this greatness\nof Yours ... ,\n\n"
        },
        {
            "hn": "\n\nयच्चावहासार्थमसत्कृतोऽसि\nविहारशय्यासनभोजनेषु |\nएकोऽथवाप्यच्युत तत्समक्षं\nतत्क्षामये त्वामहमप्रमेयम् ||११-४२||\n\n",
            "en": "\n\nyaccāvahāsārthamasatkṛto.asi vihāraśayyāsanabhojaneṣu .\neko.athavāpyacyuta tatsamakṣaṃ tatkṣāmaye tvāmahamaprameyam ..11-42..\n\n",
            "desc": "\n42. In whatever way I may have insulted You for the sake of fun, while at play, reposing\nor sitting, or at meals, when alone (with You), O Achyuta, or in company --- that, O\nImmeasurable One, I implore You to forgive.\n\n"
        },
        {
            "hn": "\n\nपितासि लोकस्य चराचरस्य\nत्वमस्य पूज्यश्च गुरुर्गरीयान् |\nन त्वत्समोऽस्त्यभ्यधिकः कुतोऽन्यो\nलोकत्रयेऽप्यप्रतिमप्रभाव ||११-४३||\n\n",
            "en": "\n\npitāsi lokasya carācarasya tvamasya pūjyaśca gururgarīyān .\nna tvatsamo.astyabhyadhikaḥ kuto.anyo lokatraye.apyapratimaprabhāva ..11-43..\n\n",
            "desc": "\n43. You are the Father of this world, moving and unmoving. You are to be adored by this\nworld. You are the greatest GURU, (for) there exists none who is equal to You; how can\nthere be then another, superior to You in the three worlds, O Being of unequalled power?\n\n"
        },
        {
            "hn": "\n\nतस्मात्प्रणम्य प्रणिधाय कायं\nप्रसादये त्वामहमीशमीड्यम् |\nपितेव पुत्रस्य सखेव सख्युः\nप्रियः प्रियायार्हसि देव सोढुम् ||११-४४||\n\n",
            "en": "\n\ntasmātpraṇamya praṇidhāya kāyaṃ prasādaye tvāmahamīśamīḍyam .\npiteva putrasya sakheva sakhyuḥ priyaḥ priyāyārhasi deva soḍhum ..11-44..\n\n",
            "desc": "\n44. Therefore, bowing down, prostrating my body, I crave your forgiveness, adorable\nLord. As a father forgiveth his son, a friend his friend, a lover his beloved, even so should\nYou forgive me, O DEVA.\n\n"
        },
        {
            "hn": "\n\nअदृष्टपूर्वं हृषितोऽस्मि दृष्ट्वा\nभयेन च प्रव्यथितं मनो मे |\nतदेव मे दर्शय देव रूपं\nप्रसीद देवेश जगन्निवास ||११-४५||\n\n",
            "en": "\n\nadṛṣṭapūrvaṃ hṛṣito.asmi dṛṣṭvā bhayena ca pravyathitaṃ mano me .\ntadeva me darśaya deva rūpaṃ prasīda deveśa jagannivāsa ..11-45..\n\n",
            "desc": "\n45. I am delighted, having seen what was never seen before; and (yet) my mind is\ndistressed with fear. Show me your previous form only, O God; have mercy, O God of\ngods, O Abode of the Universe.\n\n"
        },
        {
            "hn": "\n\nकिरीटिनं गदिनं चक्रहस्तं\nइच्छामि त्वां द्रष्टुमहं तथैव |\nतेनैव रूपेण चतुर्भुजेन\nसहस्रबाहो भव विश्वमूर्ते ||११-४६||\n\n",
            "en": "\n\nkirīṭinaṃ gadinaṃ cakrahastaṃ icchāmi tvāṃ draṣṭumahaṃ tathaiva .\ntenaiva rūpeṇa caturbhujena sahasrabāho bhava viśvamūrte ..11-46..\n\n",
            "desc": "\n46. I desire to see You as before, crowned, bearing a mace, with a discus in hand, in Your\nFormer Form only, having four arms, O Thousand-armed, O Universal Form.\n\n"
        },
        {
            "hn": "\n\nश्रीभगवानुवाच |\nमया प्रसन्नेन तवार्जुनेदं\nरूपं परं दर्शितमात्मयोगात् |\nतेजोमयं विश्वमनन्तमाद्यं\nयन्मे त्वदन्येन न दृष्टपूर्वम् ||११-४७||\n\n",
            "en": "\n\nśrībhagavānuvāca .\nmayā prasannena tavārjunedaṃ rūpaṃ paraṃ darśitamātmayogāt .\ntejomayaṃ viśvamanantamādyaṃ yanme tvadanyena na dṛṣṭapūrvam ..11-47..\n\n",
            "desc": "\nThe Blessed Lord said:\n47. Graciously by Me, O Arjuna, this Supreme-Form has been shown to you by My own\nYOGA-power --- Full of splendour, Primeval, Infinite, this Universal-Form of Mine has\nnever been seen by any other than yourself .\n\n"
        },
        {
            "hn": "\n\nन वेदयज्ञाध्ययनैर्न दानैर्-\nन च क्रियाभिर्न तपोभिरुग्रैः |\nएवंरूपः शक्य अहं नृलोके\nद्रष्टुं त्वदन्येन कुरुप्रवीर ||११-४८||\n\n",
            "en": "\n\nna vedayajñādhyayanairna dānaira- na ca kriyābhirna tapobhirugraiḥ .\nevaṃrūpaḥ śakya ahaṃ nṛloke draṣṭuṃ tvadanyena kurupravīra ..11-48..\n\n",
            "desc": "\n48. Neither by the study of the VEDAS and sacrifices, nor by rituals, nor by severe\nausterities, can I be seen in this form in the world of men by any other than yourself, O\ngreat hero among the Kurus.\n\n"
        },
        {
            "hn": "\n\nमा ते व्यथा मा च विमूढभावो\nदृष्ट्वा रूपं घोरमीदृङ्ममेदम् |\nव्यपेतभीः प्रीतमनाः पुनस्त्वं\nतदेव मे रूपमिदं प्रपश्य ||११-४९||\n\n",
            "en": "\n\nmā te vyathā mā ca vimūḍhabhāvo dṛṣṭvā rūpaṃ ghoramīdṛṅmamedam .\nvyapetabhīḥ prītamanāḥ punastvaṃ tadeva me rūpamidaṃ prapaśya ..11-49..\n\n",
            "desc": "\n49. Be not afraid, nor bewildered on seeing such a terrible-Form of Mine as this; with\nyour fear dispelled and with gladdened heart, now behold again this Form of Mine.\n\n"
        },
        {
            "hn": "\n\nसञ्जय उवाच |\nइत्यर्जुनं वासुदेवस्तथोक्त्वा\nस्वकं रूपं दर्शयामास भूयः |\nआश्वासयामास च भीतमेनं\nभूत्वा पुनः सौम्यवपुर्महात्मा ||११-५०||\n\n",
            "en": "\n\nsañjaya uvāca .\nityarjunaṃ vāsudevastathoktvā svakaṃ rūpaṃ darśayāmāsa bhūyaḥ .\nāśvāsayāmāsa ca bhītamenaṃ bhūtvā punaḥ saumyavapurmahātmā ..11-50..\n\n",
            "desc": "\nSanjaya said:\n50. Having thus spoken to Arjuna, Vaasudeva again showed His own Form, and, the\nGreat-souled One, assuming His gentle Form, consoled him who was so terrified.\n\n"
        },
        {
            "hn": "\n\nअर्जुन उवाच |\nदृष्ट्वेदं मानुषं रूपं तव सौम्यं जनार्दन |\nइदानीमस्मि संवृत्तः सचेताः प्रकृतिं गतः ||११-५१||\n\n",
            "en": "\n\narjuna uvāca .\ndṛṣṭvedaṃ mānuṣaṃ rūpaṃ tava saumyaṃ janārdana .\nidānīmasmi saṃvṛttaḥ sacetāḥ prakṛtiṃ gataḥ ..11-51..\n\n",
            "desc": "\nArjuna said:\n51. Having seen this, Thy gentle human-Form, O Janardana, I am now composed and\nrestored to my own nature.\n\n"
        },
        {
            "hn": "\n\nश्रीभगवानुवाच |\nसुदुर्दर्शमिदं रूपं दृष्टवानसि यन्मम |\nदेवा अप्यस्य रूपस्य नित्यं दर्शनकाङ्क्षिणः ||११-५२||\n\n",
            "en": "\n\nśrībhagavānuvāca .\nsudurdarśamidaṃ rūpaṃ dṛṣṭavānasi yanmama .\ndevā apyasya rūpasya nityaṃ darśanakāṅkṣiṇaḥ ..11-52..\n\n",
            "desc": "\nThe Blessed Lord said:\n52. Very hard, indeed, it is to see this Form of Mine which you have seen. Even the gods\nare ever longing to behold this Form.\n\n"
        },
        {
            "hn": "\n\nनाहं वेदैर्न तपसा न दानेन न चेज्यया |\nशक्य एवंविधो द्रष्टुं दृष्टवानसि मां यथा ||११-५३||\n\n",
            "en": "\n\nnāhaṃ vedairna tapasā na dānena na cejyayā .\nśakya evaṃvidho draṣṭuṃ dṛṣṭavānasi māṃ yathā ..11-53..\n\n",
            "desc": "\n53. Neither by the VEDAS, nor by austerity, nor by gift, nor by sacrifices can I be seen in\nthis Form as you have seen Me (in your present mental condition).\n\n"
        },
        {
            "hn": "\n\nभक्त्या त्वनन्यया शक्य अहमेवंविधोऽर्जुन |\nज्ञातुं द्रष्टुं च तत्त्वेन प्रवेष्टुं च परन्तप ||११-५४||\n\n",
            "en": "\n\nbhaktyā tvananyayā śakya ahamevaṃvidho.arjuna .\njñātuṃ draṣṭuṃ ca tattvena praveṣṭuṃ ca parantapa ..11-54..\n\n",
            "desc": "\n54. But, by single-minded devotion, can I, of this Form, be 'known' and 'seen' in reality,\nand also 'entered' into, O Parantapa (O scorcher of your foes)!\n\n"
        },
        {
            "hn": "\n\nमत्कर्मकृन्मत्परमो मद्भक्तः सङ्गवर्जितः |\nनिर्वैरः सर्वभूतेषु यः स मामेति पाण्डव ||११-५५||\n\n",
            "en": "\n\nmatkarmakṛnmatparamo madbhaktaḥ saṅgavarjitaḥ .\nnirvairaḥ sarvabhūteṣu yaḥ sa māmeti pāṇḍava ..11-55..\n\n",
            "desc": "\n55. He who does actions for Me, who looks upon Me as the Supreme, who is devoted to\nMe, who is free from attachment, who bears enmity towards none, he comes to Me, O\nPandava.\n\n"
        },
        {
            "hn": "ॐ तत्सदिति श्रीमद्भगवद्गीतासूपनिषत्सु\nब्रह्मविद्यायां योगशास्त्रे श्रीकृष्णार्जुनसंवादे\nविश्वरूपदर्शनयोगो नामैकादशोऽध्यायः ||१२-११||\n",
            "en": "OM tatsaditi śrīmadbhagavadgītāsūpaniṣatsu brahmavidyāyāṃ yogaśāstre śrīkṛṣṇārjunasaṃvāde viśvarūpadarśanayogo nāmaikādaśo.adhyāyaḥ ..11-56..\n",
            "desc": "Thus, in the UPANISHADS of the glorious Bhagawad-Geeta, in the Science of the Eternal, in the scripture of YOGA, in the dialogue between Sri Krishna and Arjuna, the eleventh discourse ends titled:\nTHE YOGA OF THE VISION OF THE UNIVERSAL FORM\n"
        }
    ]
}